{
    "absolventi": [
      {
        "firstname": "Alexandra",
        "surname": "Hrdinová",
        "name_prefix": "Bc.",
        "name_suffix": "",
        "education": {
            "short": "Absolventka bakalářského oboru Filozofie"
        },
        "excerpt": "Absolventka bakalářského oboru Filozofie, studium zakončila bakalářskou prací na téma „Objevení Nového světa a proměny renesanční filosofie a vědy“ v roce 2016.",
        "current_position": {
            "short": "Šéfredaktorka pořadu Na větvi a externí redaktorka ČT24",
            "full": "Pracuji jako redaktorka pro dvě televize. Na poloviční úvazek v celoplošné Regionálnítelevizi.cz jako šéfredaktor pořadu Na větvi a jako externí redaktor pro ČT24."
        },
        "content": {
            "content_01": "Můj běžný den je velice pestrý a každý je jedinečný. Vždy jsem věděla, že bych nemohla sedět v kanceláři a má práce mi poskytuje právě ten rozmanitý a akční život, po kterém jsem toužila. Jednak sama vymýšlím témata, která budeme s týmem zpracovávat, oslovuji respondenty, píšu scénáře k reportážím, komunikuji s klienty a především jsem v terénu a natáčím. Každý den s někým jiným, každý den v jiném městě. Jednou to je politik, podruhé herec a potřetí církevní hodnostář. Úžasné je pro mě to, že se díky práci setkávám s velkým množstvím různých lidí. Třeba nedávno jsme zpracovávali reportáž o bezdomovectví v Praze a při té příležitosti jsem poznala pána, který žil na ulici mnoho let a dlouze si s ním na toto téma povídala. Někteří lidé vás inspirují, životní příběhy jiných lidí vás často donutí k zamyšlení nad naší společností. Nevím, jestli mám za sebou nějaké úspěchy, jen už dnes vím, že tahle práce s sebou přínáší obrovskou zodpovědnost. Vím, že mám velké štěstí, když mohu natáčet reportáže, které sleduje množství diváků a já mohu těm divákům ukazovat svět i z té lepší stránky. Nejsem totiž zastáncem současnho způsobu infotainmentu, který je preferován na mnoha velkých televizích a víceméně jen straší lidi a manipuluje s nimi. Snažím se dělat svou práci jinak a jsem moc vděčná za svobodu, kterou v práci mám.",
            "content_02": "Víte, na začátek bych ráda řekla, že mě někdy docela mrzí současný postoj kraje i radnice, který proklamuje, jak je technické vzdělávání podstatné a že my, studenti humanitních oborů, jsme, když to trochu přeženu, pro společnost zbyteční. Myslím, že doba, kdy naši rodiče žili v totalitě není tak vzdálenou minulostí, přesto na ní, vzhledem k výsledku posledních voleb, asi mnoho lidí zapomnělo. A zapomněli i na to, že právě v době okupace byli jedinci, kteří studovali filozofii (nemyslím tu marxistickou), velice douležitou součástí společnosti. Tito lidé totiž dokázali nastavit zrcadlo vládnoucí garnituře, nebáli se vyjádřit svůj názor a dokázali vidět trhliny tam, kde zbytek společnosti viděl jen hladkou linii. Mě studium filozofie otevřelo oči, naučilo mě kriticky pracovat s textem a kriticky přemýšlet o světě okolo nás. Pravděpodobně bych se sama od sebe nikdy nedostala ke čtení Nietzscheho, nebo Machiavelliho. Své vzdělání, které jsem získala na Katedře filozofie, zúročuji v práci každý den. Když bych touto školou neprošla, troufnu si říct, že bych dnes svoje reportáže koncipovala docela jinak, mnohem povrchněji.",
            "content_03": "Ve své práci jsem vážně moc spokojená a přála bych každému, aby dělal to, co ho baví. Nedovedu si představit, že by mě nějaká práce bavila víc. I když, živit se třeba jako profesionální surfařka, by asi taky bylo super. Obávám se ale, že už v to v tomhle životě nezvládnu. :)"
        },
        "image": {
            "thumbnail": "",
            "full": ""
        }
      },
      {
        "firstname": "Václav",
        "surname": "Kešner",
        "name_prefix": "Mgr.",
        "name_suffix": "",
        "education": {
            "short": ""
        },
        "excerpt": "Absolvent bakalářského oboru Humanistika a magisterského oboru Evropská kulturní studia, studium zakončil diplomovou prací na téma „Byzantské vojenství“ v roce 2013.",
        "current_position": {
            "short": "Tiskový mluvčí Nejvyššího kontrolního úřadu",
            "full": "Toho času pracuji jako tiskový mluvčí Nejvyššího kontrolního úřadu. Předtím jako zástupce tiskového mluvčího a ještě dříve jako novinář."
        },
        "content": {
            "content_01": "Práce mluvčího je dost různorodá a každý den dělám trochu něco jiného. V mém případě je základem zprostředkování výsledků práce úřadu médiím a veřejnosti, a to srozumitelně, jednoduše a v rozumné struktuře i rozsahu. V praxi to znamená z odborných a často rozsáhlých kontrolních závěrů připravit výstižnou a zajímavou tiskovou zprávu, vyprodukovat krátké a poutavé video, ale také se postarat o sociální sítě, odpovídat novinářům na související dotazy a ve finále se postavit před kamery televizních štábů, které si o výsledcích kontroly přijedou natočit reportáž. Nezanedbatelnou část práce pak představuje i příprava kolegů na mediální nebo veřejné výstupy. V takových případech je to pak o vytváření podkladů, nastavování strategie, nácvicích rozhovorů - včetně tolik oblíbených krizových otázek - ale i o mediálních trénincích nebo školení týkajících se formy prezentování a komunikace. S ohledem na množství výstupů úřadu také nezřídka kdy navrhuji projevy, úvodní slova, komentáře a další texty. Společně s kolegy vytváříme interní časopis pro přibližně 500 zaměstnanců, podílím se také na přípravách konferencí, kongresů a dalších odborných akcí úřadu. Na závěr ještě stojí za zmínku vytváření mediální a komunikační strategie, od které se všechno popsané odvíjí. Je toho ale celkově ještě více.",
            "content_02": "Asi to, že se NKÚ drží mezi nejdůvěryhodnějšími institucemi v České republice, a že má dobré jméno a renomé. Za tím je určitá práce. Je to ovšem týmový výsledek.",
            "content_03": "Studium na KFI mi nepochybně dost pomohlo. Moje práce stojí hlavně na práci s fakty a informacemi a na schopnosti je interpretovat. A přesně o tomhle bylo moje studium."
        },
        "image": {
            "thumbnail": "",
            "full": ""
        }
      },
      {
        "firstname": "Nela",
        "surname": "Drunecká",
        "name_prefix": "Mgr.",
        "name_suffix": "",
        "education": {
            "short": ""
        },
        "excerpt": "Absolventka bakalářského oboru Humanistika a magisterského oboru Teorie a filozofie komunikace, studium zakončila diplomovou prací na téma „Když roboti mluví: Analýza komunikačních modelů UI ve sci-fi podle Griceovy koncepce jazyka“ v roce 2016.",
        "current_position": {
            "short": "Projektová manažerka v digitální komunikační agentuře PROSEO Media",
            "full": "V současné době pracuji jako projektová manažerka v digitální komunikační agentuře PROSEO Media v Plzni. Soustředíme se na tvorbu webů a marketingových strategií v onlinu."
        },
        "content": {
            "content_01": "Mám na starosti interní i klientské projekty. Dohlížím na plnění stanovených cílů a čerpání rozpočtu. Když je potřeba, vypomáhám při textování reklam, psaní článků a správě sociálních sítí. Na svoje největší pracovní úspěchy zatím stále čekám, :) ale mezi ty „menší“ patří stáž v Nestlé na pozici Marketing Trainee pro MAGGI ale i rychlý pracovní růst v současné práci.",
            "content_02": "K dosažení práce mi škola tolik nepomohla, k jejímu výkonu ano. Humanistika mě naučila kritickému nadhledu, strategickému myšlení a jak uvažovat nad problémy; TFK umění argumentace, významu slov, metafor a jak předejít nedorozuměním. Možná to zní banálně, ale jako člověk, který řídí komunikaci mezi klientem a týmem jsou to velmi cenné vlastnosti, které se specialisté učí i několik let. Pracovních úspěchů se dosahuje o dost rychleji. TFK má navíc jako obor přesah i do nových technologií, a že virtuální realita, průmysl 4.0 a výš, matematické modely a automatizace jsou v marketingu velmi oblíbená témata.",
            "content_03": "Ano (a nepíšu to jenom proto, že by si to náhodou mohl přečíst můj šéf, přísahám. :)"
        },
        "image": {
            "thumbnail": "",
            "full": ""
        }
      }
    ]
  }
